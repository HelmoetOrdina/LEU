# Meetnet Agrarisch Cultuurlandschap
Het Meetnet Agrarisch Cultuurlandschap is een onafhankelijk systeem van een eigen informatieverzameling door de provinciale organisaties landschapsbeheer. Het meetnet draait sinds 2010 en opgezet als een duurzaam meetnet over beheer en onderhoud van landschapselementen. Jaarlijks worden de resultaten van het meetnet op een rijtje gezet.

In dit meetnet wordt steekproefsgewijs in 110 gebiedjes#  in heel Nederland de staat van de groene landschapselementen gemonitord. Deze gebiedjes beslaan een areaal van 60.000 ha en zijn verdeeld over de landschapstypen in Nederland, waarbij tevens rekening gehouden is met de verschillende dynamieken. Daarmee leveren zij een representatief beeld.

De metingen vinden iedere 5 jaar plaats volgens een vaste methodiek, die is beschreven in een veldgids. Hierbij worden onder meer het type element, de omvang, soorten, het aandeel van de elementen in het landschap, de gesteldheid, beheertoestand, mogelijke bedreiging vastgelegd. Gesteldheid is een maat voor de vitaliteit van de landschapselementen. Het meetnet onderscheidt 3 klassen: (1) zeer gezond, (2) duidelijke gebreken en (3) veel sterfte (>30% van de begroeiing of takken afgestorven).
